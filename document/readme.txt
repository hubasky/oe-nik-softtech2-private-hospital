Üdvözöllek titeket a csoportban!

Úgy gondoltam pár gondolatomat első ízben megosztanék veletek, ami alapvetően meghatározza majd a projekt elkészítésének módszerét. Igyekszem ezt röviden, tömören és lényegretörően tenni, kérlek olvassátok el.


1. Mi a cél?

Véleményem szerint ez a feladat, amit kaptunk, egy garázs projekt, tekitettel lévén arra, hogy anyagi jövedelmünk nem fog belőle származni. Nagyon sok ilyen ingyen munkában votlam már benne életem során és egyiket sem fejeztük be. Lehet mondani, hogy sosem rajtam múlt, de egy kicsit mindig mindenkin múlik. Az alapvető baj az volt, hogy a kezdeti lendület után elfogyott az emberek motivációja és ennek köszönhetően, előbb vagy utóbb, de biztosan halálra lett ítélve a projekt. Jelen esetben a motivációt az adja, hogy egyikünk se akar megbukni, hanem a lehető legjobban akarunk teljesíteni. Nem titkolt célom, hogy ebből a tárgyból mindenki 5-öst kapjon! :)


2. A csapat

Alapvetően azt szeretném, hogy mindenki egyenlő arányban vegyen részt a feladatban függetlenül a szerepköröktől, tehát részt vesz mindenki a megbeszélésekben, ötletel, és a kiosztott feladatokat határidőre megcsinálja. Ha csúszik egy ember a határidővel, azzal mindenki csúszik, ezt nagyon fontos szem előtt tartani.
A szerepkörök akkor a következők lesznek, ahogy azt korábban megbeszéltük:

Breier Balázs - Kapcsolattartó
Alapvetően az lenne a legfontosabb, hogy az oktató minden elvárását a lehető legpontosabban add tovább nekünk, és a velünk egyeztetett dolgokat továbbítsd neki. Elég sok múlhat a pontos megértésen, ezért erre a feladatkörre különös tekintettel figyelni kell.

Stricker Balázs - Demonstrátor
Azt hiszem ez az egyik legegyszerűbb szerepkör, a bemutatást megelőző felkészüléssel együttesen is csak pár órányi munkát jelent, ezért azt kérném, ha a srácoknak valamelyik fronton segítségre lenne szüksége, akkor legyél te az elsődleges ember, aki ebben közre tud működni.

Owczarek Artúr - Adminisztrátor
Talán az egyik leg munkásabb (ha nem a legmunkásabb) feladat az adminisztrálás. Nagyon fontos, hogy mindent rendkívül precízen vezessünk, mert a későbbiekben megkönnyítik mind a mi munkánkat mind pedig a félreértések elkerülését is.
A személyes megbeszélésekről mindig készüljön (lehetőleg ott helyben, laptopon vagy papíron, mindegy) egy jegyzőkönyv, vagy meeting log, nevezzük bárhogy. Fontos, hogy tárgyszerűen legyen benne minden, hogy mi az, amit megbeszéltünk, és mi az amivel tovább haladunk. Minden további munka, határidő kiosztás stb ezekben a jegyzőkönyvekben (is) kell hogy szerepeljen. A jegyzőkönyveknek indítünk egy külön threadet.
Mindannyian dolgozunk illetve mellette még suliba is kell járni, ezért valószínű, hogy a személyes találkozók ritkán kerülnek megrendezésre, ezért javaslom, hogy az elérhetőségek topic alatt mindenki adja meg az összes olyan médiumot, amin úgy érzi elérhetővé akarja tenni magát (telefon, e-mail, skype stb). A személyes találkozókra midnenkinek kötelessége eljönni, persze ha épp szül az asszony, vagy túlórázni kell a munkahelyen akkor nyilván elnézzük, ez is jegyzőkönyvbe kerül.

Jómagam pedig a projektvezető.
Igyekszem nem túl főnökösködő lenni, és törekedni fogok arra, hogy demokratikus irányítást alakítsunk ki, de vitás esetben fontos az, hogy valakinek döntéshozatali joga legyen. Ilyen esetben az én szavam lesz a döntő, természetesen mérlegelve mindenki véleményét.


3. Értékelés

Nagyon fontos az, hogy tisztában legyünk saját magunk és a csapattagok által végzett munkával, és ezt valamilyen formában rögzítenünk is kell. Arra kérek mindenkit, hogy mind a saját munkájáról, mind pedig a csapattársakról írjon az egyes mérföldkövekhez egy-egy apró beszámolót, hogy hogyan értékeli az adott csapattag munkáját. Ezt én is meg fogom tenni, és a projekt legvégén ezeket összegezve fogjuk eldönteni, hogy ki milyen érdemjegy módosítást kap. Az a véleményem, hogy ha a minimumot mindenki teljesíti, akkor az az alapvető policy, hogy mindenki azt a jegyet kapja, amit én. Ennél jobb jegyet valaki csak akkor kaphat, ha más rosszabbat kap, ezért abból fogunk kiindulni, hogy ha valaki a minimumnál rosszabbul teljesít, akkor az ő jegyét rontjuk le és honoráljuk azt, aki megérdemli. Nem szeretném, hogy ilyen legyen, ha rajtam múlik nem is lesz, de ha valaki nem csinál semmit sem, és helyette a többiek végzik el a munkát, akkor azt valamilyen formában 'jutalmaznom' kell.
A megírt értékelések szerintem első körben legyenek publikusak, mindenki lássa, hogy a többiek hogy látják a munkáját párhuzamba állítva azzal, hogy ő hogy értékelte saját magát, ez talán megfelelő irányba tudja terelni a munkatempót.
Most biztos azt gondoljátok, hogy micsoda náci vagyok ezekkel a szabályokkal :). Valami hasonló rendszer működik a munkahelyemen is és biztosíthatlak titeket, hogy nem a munkatársak bosszantására, macerálásra találták ki. Amikor bevezették, kifejezetten nem tetszett, de hamar rájöttünk, hogy nagyon jó módszer, és segítség is saját magunknak.


4. Munka menete

A projekt haladásának megfelelően topicokat fogunk nyitni az egyes témaköröknek, ahogy az igényük felmerül (pl: Specifikáció/projekt alapítás, dokumentáció, implementáció, értékelés stb). Ezeket a threadeket mindenképp olvassátok és kontributáljatok is, hiszen sok esetben helyettesíteni fogják a személyes találkozókat. Ezen felül alkalom szerűen, előre egyeztetett időpontban találkozzunk személyesen is (valószínűleg célszerűen suliban), hogy friss lendülettel tudjuk feltölteni a projektünket.
A projekt filejait gihubon fogjuk tárolni, kérek mindenkit, hogy tanulja meg a git kezelés alapjait. A regisztrációról, invitációról hamarosan kaptok majd e-mail értesítőt. A file struktúrát, nevezéktant még nem tudom megmondani hogy lesz, ezt menet közben fogjuk kitalálni, lehetőleg a legelején, viszont arra kérlek titeket, hogy ehhez nagyon szigorúan tartsátok magatokat! Alap feltétel a projekt átláthatóságához.

Mivel a projektet a RUP módszertan szerint UML diagrammokkal felvértezve kell végigvinnünk, kérem mindenkitől, hogy a következő óráig ezt a két témakört jó alaposan nézze át újra (kivéve ha valaki betéve tudja, én sajnos nem, át kell néznem nekem is). Ha valakinek nincsen meg a témához tartozó tananyag, szóljon és elérhetővé teszem.

Feladatok és határidők kiosztása az én feladatom. Természetesen a határidő megszabása vállalási alapon működik, de 1-2 esetben szükség szerű lehet szorosra húzni. Ha valaki csúszna a tervezetthez képest, közbejön valami, jelezze jó előre, hogy a többiek be tudjanak segíteni, mert ha elcsúszunk az egész projekttel, akkor annak végzetes következményei lesznek. Kérek ezért mindenkit, hogy a határidőt alaposan átgondolva vállaljátok el, de amit elvállaltatok azt maximálisan teljesítsétek is. Én is erre fogok törkedni!

Dokumentációk véglegesítését követően egy utolsó ellenőrzésen át kell fusson leadás előtt, mindenki nézze át az adott mérföldkőnél leadandó teljes anyagrészt, hogy a lehető legkevesebb (azaz 0:) hiba maradjon benne.

Az implementáció során, amikor konkrét kódolást készítünk, kérek mindenkit, hogy folyamatosan teszteljük egymás kódját, illetve az erre indított threadben az egyes optimalizációs lehetőségeket is vitassuk meg, hogy a végeredmény egy alaposan átgondolt, kipróbált, tökéletesen működő clean code legyen. A kódba folyamatosan legyenek betűzdelve a különböző kommentek, ami a kódolvasást hivatott elősegíteni. Mindenkinek tisztában kell lennie a teljes szoftver működésével (ez elég kis projekt ahhoz, hogy ez teljesíthető legyen).


Remélem nem voltam nagyon terjengős és/vagy unalmas, de kérek mindenkit, hogy próbáljuk meg magunkat a szabályokhoz tartani, ne csússzunk semmivel.
Üdvözlök mindenkit a csapatban és jó munkát nektek! :)

Peet